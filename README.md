# NeLutiSeCovece

### Проект по предметот Визуелно Програмирање
Членови на тимот: 
- Атанас Аспровски 151162
- Димитар Ѓошев 153030
- Стефан Пешевски 153013

**Напомена: Проектот е правен на поголем екран и не е добро скалиран за помала резолуција како 1280 x 720. Работи добро на резолуции како 1600 x 900 и резолуции поголеми од наведената** 

За овој проект ние решивме да направиме имплементација на веќе постоечката и познатата игра "Не лути се човече!" во Windows Forms. Нашата имплементација ги има сите функционалности како и оргиналната игра и исто така се придржува според стандардните правила на игра. Начинот на играње е прилично едноставен. За да се започне играта потребни се барем двајца играчи а највеќе може да има четири играчи. Играчот кој
сите фигури ќе ги смести во базата победува. На почетокот на играта секој играч ја фрла коцката, доколку некој добие број шест поставува една фигура на стартната позиција. Секој играч има различни стартни и крајни позиции и тие се маркирани сооедветно со неговата боја на таблата. Сите фигури кои се наоѓаат надвор од гаражата стануваат активни и притоа може да се движат соодветно со бројот добиен на коцката.  После секое добивање на број шест играчот има дозвола на уште едно фрлање или пак може да извади друга фигура на стартната позиција. Доколку постојат валидни потези играчот мора да го направи истиот, исто така доколку играчот ја помести фигурата на позиција каде што се наоѓа фигура со друга боја тој ја турка истата и таа се враќа во првобитната состојба т.е станува неактивна и се сместува во гаража. За невалиден потег се смета доколку на посакуваната позиција има веќе фигура со иста боја. Кога играчот ќе нема валидни потези редот оди на следниот играч и чека следно вртење. Кога еден играч ќе ги донесе сите фигури на крајните позиции играта завршува и тој победува.






